# pokemon-tietokanta

Harjoitustyö on sovellus pokemonien kirjaamista ja tarkastelua varten. Käyttäjät voivat luoda sovellukseen tilin, minkä jälkeen he voivat aina sisään kirjautuessaan katsella, lisätä ja muokata nappaamiaan pokemoneja. Käyttäjä voi halutessaan myös muuttaa käyttäjänimeään tai poistaa koko tilinsä.
Kukin pokemon on yhtä tai useampaa tyyppiä, ja useampi pokemon voi olla samaa tyyppiä. Pokemon on aina jotain pokemonlajia, ja yhtä pokemonlajia voi olla useampi pokemon. Tietokannassa on siis erikseen taulu pokemonyksilöille, pokemonlajille, pokemonin tyypille ja käyttäjälle.
Käyttäjä hallinnoi nappaamiaan pokemonyksilöitä. Niitä voi olla kuinka monta tahansa, mutta kuhunkin yksilöön liittyy vain yksi käyttäjä. Käyttäjä voi poistaa tai lisätä pokemoneja tai muuttaa niiden lempinimeä.
Pokemonlajin ja tyypin välillä on monen suhde moneen -yhteys, koska yksi pokemonlaji voi olla montaa tyyppiä, ja samaan tyyppiin voi kuulua monta pokemonlajia.
Käyttäjällä on ainakin käyttäjätunnus ja sähköpostiosoite (ja mahdollisesti salasana).
Pokemonyksilöllä on ainakin lempinimi ja level, ja kenties nappaamispäivämäärä ja tieto siitä, kuuluuko se suosikkeihin.
Pokemonlajilla on nimi ja kuvaus sekä tieto siitä, onko se legendaarinen pokemon.
Pokemonin tyypillä on nimi.
Sovellukseen voisi tulla seuraavanlaisia toimintoja:
Käyttäjällä olevien pokemonien hakeminen tyypin, lajin tai nimen perusteella.
Pokemonien listaaminen levelin tai päivämäärän mukaan.
Käyttäjän pokemonien määrien listaaminen tyypeittäin tai lajeittain.
Suosikkipokemonien listaaminen.
Legendaaristen pokemonien listaaminen.
Pokemonin kehittyminen (pokemonin lajia muutetaan).
Pokemonin lempinimen ja levelin muuttaminen, pokemonin poistaminen ja lisääminen (pokemonia lisätessä, jos lajia ei ole vielä tietokannassa, sekin lisätään).
Käyttäjä voi luoda tai poistaa tilin tai muokata tietojaan.
